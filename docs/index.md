# Információ

Az oldal célja, hogy a különböző egyetemi munkáimat röviden bemutathassam az önéletrajzom kiegészítéseképp.

## Projektmunka I.

A kurzus során a feladatom egy tetszőleges forrásból származó, nagy adathalmaz relációs adatbázisban történő feldolgozása, egyszerű és összetett lekérdezések írása, elemzése, illetve optimalizációja volt. Ezt követően az adatok egy részhalmazát valamilyen nem-relációs adatbázisban is fel kellett dolgozni, illetve lekérdezéseket írni.
Az általam készített megoldás dokumentációja [itt érhető el](https://github.com/bozsobence/bozsobence.github.io/raw/main/docs/projekt1.pdf).

## Projektmunka II.

A tárgy teljesítéséhez a Projektmunka I. során használt adathalmazon kellett megfogalmazni egy use-caset, ami adattárház építésével volt megoldható. Ezt követően a megfogalmazott kérdésekre riportok, adatvizualizációk formájában volt szükséges válaszolni.
A megoldásom dokumentációja [itt található meg](https://github.com/bozsobence/bozsobence.github.io/raw/main/docs/projekt2.pdf).

## Adattárházak és üzleti intelligencia

A kurzus keretein belül egy csapatmunkában vettem részt, ahol egy öt fős csapat tagjaként egy választható forrásadatbázison (esetünkben ez az [AdventureWorks](https://docs.microsoft.com/en-us/sql/samples/adventureworks-install-configure?view=sql-server-ver15&tabs=ssms) lett) kellett megfogalmazni egy üzleti igényt, amit adattárház építésével oldhattunk meg. Az adatok áttöltését követően a megfogalmazott kérdésekre riportok segítségével adtunk választ. A projekt során a feladatom az ETL folyamatok megvalósítása volt.
A megoldásunk dokumentációja [itt tekinthető meg](https://github.com/bozsobence/bozsobence.github.io/raw/main/docs/adattarhaz_csapatmunka.pdf).

## Szoftvertechnológia és grafikus felhasználói felület tervezése

A kurzus során egy korábbi félévben készült rétegzett, CRUD műveleteket megvalósító alkalmazást fejlesztettem tovább. A továbbfejlesztett alkalmazás tartalmaz egy konzol alkalmazást, egy ASP.NET MVC webalkalmazást és API-t, egy WPF klienst és egy konzol klienst, melyek az API végpontot keresztül biztosítják a CRUD műveletek megvalósítását.
A projekt forráskódja és részletesebb leírása [itt érhető el](https://github.com/bozsobence/prog4_project). 
